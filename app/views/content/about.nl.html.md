# About the Energy Transition Model

<h2 id="what-is">Wat is het Energietransitiemodel?</h2>

Het Energietransitiemoodel (ETM) is een interactieve, online simulatie tool voor energiesystemen.
Het model stelt je in staat om tot in groot detail mogelijke toekomstige energiesystemen te
onderzoeken en kwantificeren. Het ETM is gratis in gebruik, [open source](/development#open-source)
en beschikbaar voor (EU) landen, gemeenten en vele andere regio’s.

<h2 id="why-use">Waarom het Energietransitiemodel?</h2>

De energietransitie vraagt om een volledige herindeling van het energiesysteem. Verschillende stakeholders werken veelal los van elkaar aan verschillende onderdelen van het systeem. Met het ETM kun je binnen één tool deze onderdelen in samenhang simuleren, ook al beslaan ze verschillende gebieden, sectoren en energiedragers. Dit maakt het mogelijk om grip te houden op de energietransitie en waardevolle inzichten met andere stakeholders te delen.

<h2 id="what-to-do">Wat kan het Energietransitiemodel?</h2>

Gebruik het ETM om een uitgebreid overzicht te krijgen van het energiesysteem van uw gebied of land
inclusief informatie over vraag, aanbod, emissies en nog veel meer. Kies verschillende
technologieën, kosten of weerjaren om de impact op het toekomstige energiesysteem te simuleren.
Door middel van een grote verscheidenheid aan KPI's en (uurlijkse) grafieken geeft het ETM op feiten
gebaseerde feedback ter ondersteuning van strategische besluitvorming.

<h2 id="getting-started">Aan de slag</h2>

Kies het gebied en toekomstjaar waarin je geïnteresseerd bent en ontdek de mogelijkheden! Het ETM
simuleert het huidige en toekomstige energiesysteem van het gekozen gebied. Gebruik de schuifjes om
het toekomstige energiesysteem aan te passen. De interactieve grafieken, tabellen en KPI's visualiseren de
impact van jouw keuzes op de toekomst. Door een gratis account aan te maken kun je jouw werk opslaan en
delen. Bekijk de [documentatie](https://docs.energytransitionmodel.com/main/starting-or-exploring)
voor een complete handleiding over het gebruik van het ETM.
