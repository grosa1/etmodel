## Wat is het Energietransitiemodel?
Het Energietransitiemoodel (ETM) is een interactieve, online simulatie tool voor energiesystemen. Het model stelt je in staat om tot in groot detail mogelijke toekomstige energiesystemen te onderzoeken en kwantificeren. Het ETM is gratis in gebruik, open source en beschikbaar voor (EU) landen, gemeenten en vele andere regio’s.

## Waarom het Energietransitiemodel?
De energietransitie vraagt om een volledige herindeling van het energiesysteem. Verschillende stakeholders werken veelal los van elkaar aan verschillende onderdelen van deze herindeling. Het Energie Transitie Model kan binnen één tool deze onderdelen in samenhang simuleren ook al beslaan ze verschillende gebieden, sectoren en energiedragers. Dit maakt het mogelijk om grip te houden op de energietransitie en inzichten tussen stakeholders te delen. 

## Wat kan het Energietransitiemodel?
Gebruik het ETM om een uitgebreid overzicht te krijgen van het energiesysteem van uw gebied of land inclusief informatie over vraag, aanbod, emissies en nog veel meer. Kies verschillende technologieën, kosten of weerscurven om de impact op het toekomstige energiesysteem te simuleren. Door middel van een grote verscheidenheid aan KPI's en (uurlijkse) grafieken geeft het ETM op feiten gebaseerde feedback ter ondersteuning van strategische besluitvorming.

## Aan de slag
Kies het gebied en toekomstjaar waarin u geïnteresseerd bent en ontdek de mogelijkheden! Het ETM simuleert het huidige en toekomstige energiesysteem van uw gekozen gebied. Gebruik de schuifjes om het energiesysteem aan te passen. De interactieve grafieken, tabellen en dashboard visualiseren de impact van uw keuzes op de toekomst. Door een gratis account aan te maken kunt u uw werk opslaan en delen. Bekijk de [documentatie](https://docs.energytransitionmodel.com/main/starting-or-exploring) voor een complete handleiding over het gebruik van het ETM.
